# Verslag Workshop Text Mining

## Inhoudsopgave

1. [Samenvatting](#samenvatting)
2. [Samenwerking](#samenwerking)
3. [Leerpunten](#leerpunten)
4. [Feedback](#feedback)
5. [Reflectie](#reflectie)

## Samenvatting

Met mijn groepje heb ik recentelijk een workshop gegeven over Text Mining. Dit ging in het algemeen over hoe text mining werkt, hoe het toegepast kan worden, wat de voor/nadelen zijn, en de ethische aspecten van dit onderwerp. 

De workshop ging prima. In het middenstuk was het even erg stroef, maar het begin en het einde waren goed. We hebben ze een praktisch voorbeeld gegeven van clustering en sentiment analysis, die ze zelf met post-its moesten samenbrengen. Dit werkte goed, en iedereen was gelijk betrokken bij de discussie.

Toen gingen wij over op de technische werking van text mining. Initieel was dit onderdeel toegevoegd omdat wij als feedback hadden ontvangen dat onze pitch niet technisch genoeg was. Mogelijk hebben wij wat overgecompenseerd op dit onderdeel, omdat het wel erg technisch werdt, en het moeilijk was om de groep hierin mee te trekken. 

We hebben ze toen de voordelen/nadelen verteld, en de groep mee laten doen in een discussie over de voordelen/nadelen. De meningen waren in het begin nog verdeeld, maar er kwam snel op elk punt een redelijke consensus in de groep. Toen hebben wij het afgesloten, en de feedback ontvangen.

## Samenwerking

De samenwerking was ook prima. In het begin waren er nog stroeve punten, zoals dat een medestudent ineens aankondigde dat hij doodmoe zou gaan zijn bij de presentatie, en dat een andere medestudent vaak niet kwam opdagen. Maar in de tweede week is dit eigenlijk allemaal opgelost. Iedereen was vanaf dat punt aanwezig, leverde goed werk, en ook enige angsten over een slaperige medestudent waren snel al weg. Iedereen heeft dus gewoon zijn eigen deel volledig gedaan.

Enige verbeterpunten op de samenwerking komen vooral neer op de planning. Er waren wel duidelijke deadlines waar iedereen zich aan hield, maar werk eisen hebben wij niet gesteld. Het was dus vaak onduidelijk wat er nou eigenlijk verwacht werdt van iedereen. Hierdoor was het werk vaak van gemixte kwaliteit en kwantiteit. Dit kwam dus niet door de gebrekkige inzet, maar door de gebrekkige communicatie. Als dit beter gegaan had, hadden wij ook efficienter gebruik kunnen maken van de tijd die wij opzij hadden gezet voor het werk. 

## Leerpunten
Samengevat, zijn de leerpunten dus dit:
- Beter de presentatie voorbereiden, zodat pijnpunten zoals de technische kant gespot en verholpen kunnen worden. 
- Beter communiceren over de eisen en wensen voor het werk. Op deze manier kan er efficienter gewerkt worden, en kan er met dezelfde tijd betere resultaten behaald worden.
- Eerder praten met de groepsgenoten over enige zorgen voor de opkomst. Wij moeten niet stilletjes onze problemen voor ons houden, maar dit bespreken en verhelpen.
- Mogelijk de presentatie ook een keer uitproberen. Wij besloten namelijk ieder op eigen tijd te oefenen, waardoor het effect van de hele workshop niet samen kwam.
- Meer controversiele discussie kwesties. De groep was het al erg snel eens over de vragen, waardoor de discussie snel stil viel.

## Feedback

Feedback voor Laurens & Maarten:

> Interactieve gedeelte wellicht meer in een opdracht maken?
Text mining interactie gedeelte was meer een theoretisch model, wat minder echt laten zien hoe text-mining vanuit de technologie werkt.

Deze feedback is niet verbazend. Waar ik ook achterkwam was dat het interessant houden van de technische aspecten erg moeilijk was. 

De feedback over een opdracht is wel erg interessant. Een opdrachtvorm is niet iets wat direct bij mij naar voren schiet, maar het kan bepaalde onderdelen wel erg leuk maken. Dt neem ik ook zeker mee naar de volgende workshop.

Feedback voor Berend & Sami:

> Text mining. Leuk dat ze beginnen met een opdracht waar ze zelf moeten nadenken over text mining/ sentiment analysis. Leuke werkvorm. Geven een goed overzicht van technieken, daarna vrij technisch, minder praktische voorbeelden en minder interactie. Goede stellingen

Deze feedback is ook niet super verbazend. Er was simpelweg geen houvast voor het technische onderdeel. Ik moet dus in de toekomst duidelijk kijken naar de onderdelen die mogelijk moeilijk te volgen zijn, om te zien of die niet op een andere manier te presenteren zijn.


## Reflectie

Al met al, denk ik alsnog dat de workshop best goed ging. We hebben ons concept uitgelegd en het merendeel van de klas toch nog wat aangeleerd. De verbeterpunten zijn duidelijk, en neem ik zeker mee naar enige toekomstige presentaties/workshops. 

Ik vond de samenwerking best goed gaan, en het communiceren was niet een nieuw probleem. Al was dit natuurlijk niet alleen aan mijn zijde een probleem, is dit wel iets waarvoor ik kritisch naar mijzelf moet kijken, om te evalueren hoe ik dit kan verhelpen.

Het was in ieder geval een leuke workshop om te presenteren.