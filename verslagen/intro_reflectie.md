# Reflectie Kick-off week

## Achtergrond
#### Technisch
Mijn achtergrond op het technische gebied ligt vooral in mijn studie HBO-ICT Technische Informatica. Met deze opleiding heb ik geleerd op een effectieve, snelle, en doordachte manier te programmeren gebaseerd op een stel criteria die ik kan samenstellen met een klant, en in een team kan ontwikkelen. Verder programmeer ik in mijn vrije tijd aan hobbyprojecten, zoals een open-source game, en de tools voor het maken van die game. 

Door deze ervaringen heb ik een stel vaardigheden opgebouwd, inclusief:

- Python
- C++
- CSS
- HTML
- Javascript
- VSCode development

#### Design

Op het gebied van Design, heb ik nog erg weinig ervaring. Mijn grootste raakvlak hierop is Prototyping, omdat ik op mijn voorstudie al twee jaar ervaring heb met het Scrum-systeem. Op het gebied van UI/UX design, heb ik nog geen ervaring. Ik heb weliswaar meerdere malen UI gebouwd, maar dit is altijd puur functioneel geweest. Ik heb hierbij nooit gewerkt aan de user experience.

## Doelen
Ik heb voor deze minor meerdere kleine doelen:

- UI design
- Data representation
- Data processing

Het belangrijkste doel is voor mij op het gebied van UI design. Ik wil meer inzicht krijgen in het ontwerpen en realizeren van een user interface. Ik denk dat dit een groot gat is in mijn vaardigheden, en ik wil dit zeker ontwikkelen. Ik verwacht niet een geweldige designer te worden, maar ik hoop wel een simpele UI te kunnen maken die klantvriendelijk is, en makkelijk te gebruiken is.

Op technisch vlak, wil ik leren met data om te gaan. Ik heb tijdens de introductieweek gemerkt dat ik niet direct wist hoe ik met grote hoeveelheden 'vieze' data om moest gaan. Hoe vergelijk ik namelijk 'Socially' en 'Occasionally', als antwoorden op het gebied van drinken? Dit is een kwestie die ik graag wil leren oplossen.

## Gedaan tijdens kick-off
Tijdens de kick-off week heb ik met mijn team een dating-app concept gemaakt. Ik heb zelf het algemene concept bedacht, de functionaliteit daarachter geschetst, en een technisch prototype gemaakt. 

Met betrekking tot de samenwerking, viel er toch nog veel te wensen. Dit startte al slecht, omdat de helft van het team absent was, maar ook tussen de overige teamleden liep dit stroef. Wij verdeelden wel al snel de rollen, maar de communicatie bleef weg. Ieder werkte aan eigen project. Dit ging in de loop van de week wel beter, toen een derde teamlid aan kwam. We hebben toen een goed concept samengesteld, rollen verdeeld, en goed elkaar ondersteund om dit te realizeren. Ik heb zelf wel erg veel tijd verspilt aan een technishc prototype dat uiteindelijk overbodig bleek, en met betere communicatie, had ik dit mij kunnen realizeren en die tijd aan een nuttiger onderwerp kunnen besteden. 

De belangrijkste feedback die ik in de week zelf kreeg, was om mij minder af te schermen van de design kant. Ik heb dit eigenlijk geheel overgelaten aan mijn team, naast dat ik feedback leverde, het algemene concept bedacht, en dat ik data uit de dataset kon leveren voor het realizeren van het ontwerp. Ik hoop deze feedback te verwerken door mijzelf meer op de design-kant van een project te richten, en hierdoor meer over dit onderwerp kan leren.

Als team kregen wij als feedback dat wij een goed concept hadden bedacht, maar dat dit nog niet helemaal ontwikkeld was. Verder hadden wij niet veel nagedacht over de ethische kant van het data verhaal. Ik ben zelf erg geinteresseerd in de ethiek achter "big data", en hoop hier in de komende weken zeker aandacht aan te besteden. Ik ben hier geen expert in, maar hoop er wel werk in te steken.


## Minor-plan

Om deze minor successvol af te ronden, ga ik mij vooral richten op de aspecten waar ik nog niet heel goed in ben. Natuurlijk vind ik de techniek erg leuk, maar ik denk dat ik mij hier niet heel veel verder in hoef te ontwikkelen. Wel moet ik erg veel werk gaan steken in de design kant. 

Ik wil dit doen door in blok 1 mij te richten op de ethiek, en ik blokken 2 en 3 op de design.